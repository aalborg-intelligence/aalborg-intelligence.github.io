---
title: "Definition af en metrik -- det abstrakte afstandsbegreb"
description: "Hvad skal der til for, at man kan tale om, at et afstandsmål rent faktisk måler noget, som giver mening?"
image: "images/metrik.png"
format:
    html: 
      self-contained: true
      toc: true
      toc-title: Indhold
      toc-location: left
      link-external-newwindow: true
reference-location: margin
categories:
  - A-niveau
crossref:
  fig-prefix: figur   # (default is "Figure")
  tbl-prefix: tabel    # (default is "Table")
  exm-prefix: eksempel
  thm-prefix: sætning
  sec-prefix: afsnit
  eq-prefix: ''
  fig-title: Figur
  exm-title: Eksempel
  thm-title: Sætning
  tbl-title: Tabel
label:
    fig: Figur
fig-cap-location: margin
tab-cap-location: margin
tbl-cap-location: margin
execute:
  echo: false
  warning: false
---

Man har ikke frit valg til at bestemme, hvad man vil bruge som
afstandsmål. Hvis det skal give mening, skal man have en *metrik* -- det betyder, at afstanden skal opfylde nogle betingelser:

En metrik på en mængde $M$ er en funktion $d$ fra $M\times M$ til $\mathbb{R}$ -- altså en funktion, som tager to elementer i $M$ og giver et reelt tal.

Hvis en funktion $d$ skal være en metrik, så vil vi kræve, at den opfylder følgende fire betingelser: 

For alle $p,q,r$ i $M$ skal der gælde, at

- $d(p,q)\geq 0$. Med ord: Alle afstande er positive eller $0$.

- $d(p,p)=0$ og $d(p,q)=0$ hvis og kun hvis $p=q$. Med ord: Afstanden
    fra et punkt til sig selv er $0$, og ingen andre afstande er $0$.

- $d(p,q)=d(q,p)$. Det vil sige, at afstanden er *symmetrisk*. Med ord: Der er lige så
    langt fra $p$ til $q$ som fra $q$ til $p$.

- $d(p,q)+d(q,r)\geq d(p,r)$. Det kaldes for *trekantsuligheden*. Med ord: Der er
    mindst lige så langt fra $p$ til $r$ via $q$, som direkte fra $p$
    til $r$.

Lad os tage et velkendt eksempel. 

:::{#exm-euklid}
## Euklidisk afstand som metrik

Lad $M$ være alle punkter i planen og lad metrikken være den [euklidiske afstand](AfstandeMellemPunkteriPlanen.qmd), som vi kender. Funktionen $d$ vil så tage to punkter $P(x_1,y_1)$ og $Q(x_2,y_2)$ i planen og give et reelt tal som output svarende til den euklidiske afstand mellem $P$ og $Q$. Det vil sige, at
$$ d(P,Q) = \sqrt{(x_2-x_1)^2+(y_2-y_1)^2}$$
Vi vil senere vise, at denne funktion opfylder betingelserne for en metrik, som defineret ovenfor.

:::

Det er en meget kort definition. Og meget, meget generel. $M$ er en
*mængde* - der er en strengt logisk måde at gå til mængder på, men lad
os her sige en samling af objekter, som vi også kalder elementer af
mængden. Læg mærke til, at vi her bare graver problemet lidt længere ned
i sandet -- fejer det ind under gulvtæppet -- for hvad er \"objekter\"?
Det kommer vi ikke nærmere her.

Det er ret nemt at acceptere, at de tre krav er rimelige. Men er det
nok? Og er det nu alligevel rimeligt? Hvad med symmetrien? Der er vel
længere $10$ km op ad bakke end $10$ km ned ad bakke, hvis man tænker på
arbejdsindsats. Så måske giver det ikke altid mening?[^1]

Definitionen af metrik som her, er den, vi bruger i matematik. Den har
vist sig nyttig. Der er en skov af artikler og bøger, hvor man kan se,
hvad man ved, når man har en metrik. En mængde med en metrik kaldes et
*metrisk rum*.[^2]

:::{#exm-diskret_metrik}
## Den diskrete metrik 

På en mængde $M$ er funktionen $d$ givet ved.

-   $d(p,p)=0$

-   Hvis $p\neq q$ er $d(p,q)=1$.

Det er en metrik -- den opfylder definitionen ovenfor. Men det er ikke
nogen specielt nyttig metrik. Alle elementer ligger lige tæt på alle
andre, så der er ikke ny information -- udover, om to elementer er ens
eller ej.

:::

:::{#exm-euklid}
## Euklidisk afstand som metrik, fortsat

Vi vil vise, at den euklidiske afstand mellem to punkter rent faktisk opfylder betingelserne for en metrik, som vi definerede dem ovenfor:

- Den første betingelse er opfyldt, da $$d(P,Q)=\sqrt{(x_2-x_1)^2+(y_2-y_1)^2} \geq 0$$

- I den anden betingelse er der to ting at vise. For det første ses det nemt, at 
$$d(P,P)=\sqrt{(x_1-x_1)^2+(y_1-y_1)^2} = \sqrt{0}=0$$
For det andet -- hvis
$$d(P,Q)=\sqrt{(x_2-x_1)^2+(y_2-y_1)^2}=0$$
så kan det kun lade sig gøre, hvis både
$$(x_2-x_1)^2=0 \quad \textrm{og} \quad (y_2-y_1)^2=0$$
Det kan igen kun lade sig gøre[^3], hvis 
$$x_1=x_2 \quad \textrm{og} \quad y_1=y_2$$
Det vil sige, at $P=Q$, og den anden betingelse er således også opfyldt.

- Da $(a-b)^2=(b-a)^2$ får vi, at
$$d(P,Q)=\sqrt{(x_2-x_1)^2+(y_2-y_1)^2}=\sqrt{(x_1-x_2)^2+(y_1-y_2)^2}=d(Q,P)$$
og den tredje betingelse er opfyldt.

- Det kræver lidt mere at bevise trekantsuligheden, men intuitivt virker det fornuftigt nok. Hvis du i trekant $PQR$, skal fra $P$ til $R$, så bliver turen dertil ikke kortere, hvis du først går om $Q$.
:::

::: {.callout-note collapse="true" appearance="minimal"}
### Opgave: Levenshteinafstanden
Vis, at [Levenshteinafstanden](AfstandeMellemStrenge.qmd#sec-levenshteinafstanden) giver en metrik.

-   Hvilken mængde er det mon en metrik på? Her kan man vælge -- hvilke
    bogstaver må bruges? Vil I begrænse længden på de ord, der kan
    optræde?

-   Overvej, at afstanden mellem to ord er længden af den (eller rettere *en* - der kan
    være flere veje, som er lige lange) korteste mulige vej fra det ene
    til det andet i et netværk (en graf). <!-- som på FIGUREN -->

Nu skulle det være til at indse, at de fire betingelser er opfyldt.

:::

:::{#exm-ikke_metrik}
## Ikke-metrik

En elev er træt af kvadratrødder og tænker, at man vel kan droppe den euklidiske afstand og i stedet definere en afstand mellem to punkter $p(x_1,y_1)$  og $q(x_2,y_2)$ i planen som følger:

$$D(p,q)=(x_2-x_1)^2+(y_2-y_1)^2$${#eq-ikke_metrik}

Der er bare et lille problem: $D$ er ikke en metrik! Den opfylder nemlig ikke trekantsuligheden. Men hvordan kan man se det? Husk på, at vi bare skal finde ét eksempel -- det vil sige tre
punkter $p,q,r$, hvor trekantsuligheden ikke holder. Så har vi vist, at $D$ ikke er en metrik.

Et konkret eksempel: $p=(0,0)$, $q=(2,0)$, $r=(4,0)$. Se @fig-ikke_metrik.

![Koordinatsystem med punkterne $p=(0,0)$, $q=(2,0)$ og $r=(4,0)$.](images/ikke_metrik.png){#fig-ikke_metrik}

Afstanden fra $p$ til $r$ er $D(p,r)=4^2+0^2=16$, mens afstanden fra $p$ til $q$ er $D(p,q)=2^2+0^2=4$ og det samme gælder afstanden fra $q$ til $r$: $D(q,r)=2^2+0^2=4$ så
$$D(p,q)+D(q,r)=8$$ 
mens
$$D(p,r)=16$$
Altså er
$$ D(p,q)+D(q,r) \ngeq D(p,r) $$


Et andet eksempel, som ligner en rigtig trekant: $p=(0,0)$ $q=(2,1)$,
$r=(4,0)$. Se @fig-ikke_metrik2.

![Koordinatsystem med punkterne $p=(0,0)$, $q=(2,1)$ og $r=(4,0)$.](images/ikke_metrik2.png){#fig-ikke_metrik2} 


Her er $D(p,q)=2^2+1^2=5$ og $D(q,r)=(4-2)^2+1^2=5$ så
$$D(p,q)+D(q,r)=10$$ 
mens 
$$D(p,r)=4^2+0^2=16$$ 
Igen er det med dette afstandsmål kortere at gå fra $p$ til $r$ via $q$ end at gå direkte. Og det er altså derfor ikke en metrik.

:::

::: {.callout-note collapse="true" appearance="minimal"}
### Opgave: Ikke-metrik

Brug funktionen 

$$D(p,q)=(x_2-x_1)^2+(y_2-y_1)^2$$

fra @exm-ikke_metrik. Vi vil undersøge, hvornår 
$D(p,q)+D(q,r) \geq D(p,r)$, således at trekantsuligheden er opfyldt. 

Her regner vi på trekanter $pqr$ med: $p=(0,0)$, $q=(2,y)$ og $r=(4,0)$, hvor midterpunktet $q$ flyttes længere væk fra førsteaksen. Brug app'en nedenfor og find det $y$, hvor
$D(p,q)+D(q,r)=D(p,r)$. 

- Hvad er $\angle pqr$, når denne ligning er opfyldt? 
- Kunne man have indset det uden at regne? 
- Hvad skal $\angle pqr$ være for at trekantsuligheden er opfyldt: $D(p,q)+D(q,r) \geq D(p,r)$?


{{< include _geogebra/_geogebra_metrik.qmd >}}

::: {#ggbApplet1}
:::


:::

[^1]: Hvis funktionen $d$ opfylder 1,2,4, er det en *quasimetrik*.
    Opfylder den 1,2,3, er det en *semimetrik*. Opfylder den 1, 3 og 4,
    og første del af 2 ($d(p,p)=0$, men der kan være andre afstande, der
    er $0$) er det en *pseudometrik*. Der findes såmænd også
    præmetrikker, metametrikker, pseudoquasimetrikker og sikkert andre --
    \"falske metrikker\".

[^2]: Ordet \"rum\" skal man ikke lægge for meget i. Der er ikke anden
    information i det end definitionen. Intuition skal man være varsom
    med.

[^3]: Brug nulreglen.