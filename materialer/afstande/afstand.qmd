Afstande, nærmest, størst, mindst {#afstande-nærmest-størst-mindst .unnumbered}
=================================

Når vi adskiller eller samler data bygger vi på en form for afstand. De
$k$ *nærmeste* naboer er dem, der ligger tættest på i én eller anden
forstand. Hvis det drejer sig om dem, hvis højder er tætte på hinanden
eller måske dem, der vejer nogenlunde det samme, er det klart, hvad man
mener. Der er tal, man umiddelbart kan sammenligne. Men hvad med at
sammenligne *både* vægt og højde? Hvad betyder så mest? Er der lige
langt mellem en person A, der vejer 80 kg og er 1,80 m høj og en anden,
B, der vejer 90 kg og er 2,00 m eller mellem A og C, der vejer 70 kg og
er 1,60 m? Det er ikke klart, selvom vi da kan plotte de tre punkter i
et (vægt, højde) koordinatsystem og endda bruge Pythagoras og få den
samme afstand.[^1] Udregner man BMI, er $A$ tættere på $B$ end på $C$.
Det kommer nok også an på, hvad vi gerne vil udtale os om: Er de
nogenlunde lige gode til at løbe langt? Eller hurtigt? Mere kompliceret
bliver det, hvis vi også vil inddrage øjenfarve, skostørrelse eller
måske, om de køber rigtig meget mælk. Der er mange eksempler på
afstande, som ikke umiddelbart er fysisk afstand. For eksempel mellem
ord (LINK) eller mellem DNA (Link)

Clustering - klyngeanalyse. SKAL DET BRUGES? {#clustering---klyngeanalyse.-skal-det-bruges .unnumbered}
============================================

Clustering er at samle datapunkter i grupper, klynger, så objekter i en
klynge har mere til fælles med hinanden end med objekter i andre
grupper. Har man et afstandsbegreb, der passer godt til det, vi mener
med til fælles, kan man bruge det til clustering - objekter i samme
klynge er tæt på hinanden, men længere fra punkter i de andre klynger.

Hierarkisk clustering {#hierarkisk-clustering .unnumbered}
---------------------

Her kender vi alle parvise afstande. Og ikke andet.

Udfra den information laver vi et dendogram, hvor i første omgang par af
datapunkter \"mødes\" i den højde, der svarer til deres afstand. Men der
er mere: Hvornår skal datapunktet $p$ mødes med $qr$, som mødtes
tidligere? Hvornår skal $pqr$ mødes med $ab$? Det er *linkage*-reglerne.

-   Single linkage: $pqr$ mødes med $ab$ i den højde, hvor
    minimumsafstanden mellem de to grupper af punkter nås:\
    Minimum af $d(a,p),d(a,q), d(a,r), d(b,p), d(b,q), d(p,r)$

-   Complete linkage: $pqr$ mødes med $ab$, når den maksimale afstand
    mellem punkter i de to grupper er nået.\
    Maksimum af $d(a,p),d(a,q), d(a,r), d(b,p), d(b,q), d(p,r)$

-   Middelafstand- average linkage: Når den gennemsnitlige afstand er
    nået.
    $\frac{1}{2\cdot 3}(d(a,p)+d(a,q)+ d(a,r)+ d(b,p)+ d(b,q)+ d(p,r))$

(OBS: Her skal være tegninger og diagrammer -dendrogrammer. Og eksempler
på, hvad forskellen er på de forskellige linkagekrav)

Klyngeanalyse af DNA eller for eksempel mRNA giver anledning til
dendrogrammer, som kaldes de phylogenetiske træer for de
arter/sygdomme,\... der svarer til den analyserede DNA.

https://www.ncbi.nlm.nih.gov/pmc/articles/PMC2859286/

https://www.ncbi.nlm.nih.gov/pmc/articles/PMC6130602/

k-means clustering {#k-means-clustering .unnumbered}
------------------

Vores data er punkter med $d$ koordinater. Afstanden er Euklidisk. Vi
vælger $k$, det antal clusters, det skal ende med. Målet er at opdele
data i $k$ dele, $S_1, S_2,\ldots , S_k$ så den samlede gennemsnitlige
kvadratiske afstand
$$\Sigma_{i=1}^{k}\Sigma_{p,q\in S_i}\frac{1}{2|S_i|}\|p-q\|^2$$
indenfor de $k$ clusters er mindst mulig.

Clustering og anbefalingsalgoritmer. DET SKAL NOK IKKE BRUGES {#clustering-og-anbefalingsalgoritmer.-det-skal-nok-ikke-bruges .unnumbered}
=============================================================

*Clustering* er samling af datapunkter i \"klumper\", hvor punkterne i
en klump ligner hinanden, men ikke ligner dem, der er i andre klumper.
Det kan man bruge en metrik til, men der er andre måder, data kan ligne
hinanden på. Når musiktjenester anbefaler musik, online boghandlere
anbefaler bøger, online supermarkeder anbefaler grønsager etc. \"Andre,
der hører xxx hører også yyy.\" \"Andre, der har set filmen xxx har også
set filmen yyy\", så baserer de anbefalingerne på en forståelse af,
hvordan vi ligner andre kunder.

Ligner handler her om, hvor mange film, vi har fælles med hinanden. Der
er et stykke vej, til definitionen, men hold hovedet koldt, så går det:

Hyppige delmængder - frequent item set:

Hvis vi har forbrugere, der har købt/lyttet til/set som følger:

  --- ------------
   1    { c,e,a}
   2    { d,b,e}
   3   { b,c,e,d}
   4   { c,e,d,a}
   5     {b,e}
   6    {c,d,a}
   7    {b,e,a}
   8     {b,c}
   9    {c,e,d}
  --- ------------

uddrager vi hyppige delmængder

  --------- -----------------------
     {a}        hørt af 1,4,6,7
     {b}       hørt af 2,3,5,7,8
     {c}       hørt af 1,3,4,6,8
     {d}      hørt af 2,3,4,6,8,9
     {e}     hørt af 1,2,3,4,5,7,9
    {a,b}          hørt af 7
    {a,c}        hørt af 1,4,6
    {a,d}         hørt af 4,6
   { a,e}        hørt af 1,4,7
    {b,c}        hørt af 3, 8
    {b,d}        hørt af 2,3,8
    {b,e}       hørt af 2,3,5,7
    {c,d}       hørt af 3,4,6,8
    {c,e}        hørt af 1,3,4
    {d,e}       hørt af 2,3,4,9
   {a,c,d}         hørt af 4
   {a,c,e}        hørt af 1,4
   {b,c,d}         hørt af 3
   {b,c,e}         hørt af 3
   {b,d,e}        hørt af 2,3
   {c,d,e}       hørt af 3,4,9
  --------- -----------------------

Det løber ret hurtigt ud over det, man kan overskue. Men vi kan
strukturere: Når {c,d,e} er set/hørt af 3,4,9 er det klart, at {c,d},
{c,e} og {d,e} også er hørt af disse og muligvis andre. Desuden synes vi
nok ikke, delmængder, der kun er hørt af én, er \"hyppige delmængder\"
og vi er ikke interesserede i delmængder med kun ét element - vi vil jo
anbefale noget nyt. Vi reagerer med to tiltag:

-   Vi sætter en minimal længde - lad os sige 2, så kun delmængder med
    mindst to elementer er med.

-   En minimal support - hvor stor en andel af lytterne skal have denne
    delmængde til fælles. Her vælger vi 33% - så mindst 3 skal have
    delmængden fælles.

Tilbage har vi

  --------- -----------------
    {a,c}     hørt af 1,4,6
   { a,e}     hørt af 1,4,7
    {b,d}     hørt af 2,3,8
    {b,e}    hørt af 2,3,5,7
    {c,d}    hørt af 3,4,6,8
    {c,e}     hørt af 1,3,4
    {d,e}    hørt af 2,3,4,9
   {c,d,e}    hørt af 3,4,9
  --------- -----------------

Nu vender vi det lidt om og vil gruppere lytterne/seerne. Vi vil lave
clustering baseret på tabellen ovenfor.

[^1]: Afstanden bliver $10^2+0,2^2$. Bemærk, at det er udregnet udfra
    vægt i kg og højde i meter. Med højde i cm ville det være
    $10^2+20^2$, men stadig samme afstand fra A til B som fra A til C.
    Se Afstand udfra Data for mere info om effekten af at skifte
    enheder. Det kan godt lave om på, hvilke punkter, der ligger
    nærmest.
