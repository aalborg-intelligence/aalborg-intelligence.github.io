---
title: "Tangentplaner"
from: markdown+emoji
---
Vi vil her forklare, hvordan man bestemmer ligningen for en tangentplan til grafen for en funktion af to variable. Som eksempel vil vi igen bruge:

$$
f(x,y)= 2x^2-y^2+3xy+1.
$$

På figuren herunder ses grafen for funktionen $f$ sammen med grafen for snitfunktionen $g(x)=f(x,y_0)$, hvor $y_0=-2$. Derudover er tangenten til grafen for $g$ i punktet $P(x_0, y_0, f(x_0,y_0))=P(1,-2,-7)$ indtegnet (stiplet linje). 

{{< include _geogebra/_geogebra_tangentplan.qmd >}}

::: {.ggbContainer style='width:90%; margin: auto'}
::: {#ggbApplet_funktion_af_to_variable_snitfkt_g_med_tangent}
:::
:::

<!-- ![Tangenten (stiplet linje) til grafen for snitfunktionen $g$ med forskrift $g(x)=2x^2-6x-3$ i punktet $P(1,-2,-7)$ har en hældning på $-2$.](images/graf_snitkurve_partialx.png){width=75% #fig-graf_snitkurve_partialx} -->

Vi har tidligere beregnet, at denne tangent har en hældning på $-2$, men helt generelt vil hældningen være $f_x(x_0,y_0)$. Det betyder grafisk, at hvis vi står i punktet $P$ og gerne vil bevæge os langs tangenten, så skal vi: Bevæge os $1$ enheden i $x$-aksens retning, $0$ enheder i $y$-aksens retning (husk på at snitkurven forløber i planen med ligning $y=y_0$, hvor $y$ er fastholdt, og dermed ikke ændrer sig) og $f_x(x_0,y_0)$ enheder i $z$-aksens retning. Dermed vil en retningsvektor for denne tangent være

$$
\vec{r_1} = 
\begin{pmatrix} 
1 \\ 0 \\ f_x(x_0,y_0)
\end{pmatrix}.
$$

På helt tilsvarende vis vil grafen for snitfunktionen $h(y)=f(x_0,y)$ have en tangent i punktet $P(x_0, y_0, f(x_0,y_0))$ med hældning $f_y(x_0,y_0)$. Dette er illustreret med eksemplet fra før herunder. 

::: {.ggbContainer style='width:90%; margin: auto'}
::: {#ggbApplet_funktion_af_to_variable_snitfkt_h_med_tangent}
:::
:::

<!-- ![Tangenten (stiplet linje) til grafen for snitfunktionen $h$ med forskrift $h(y)=-y^2+3y+3$ i punktet $P(1,-2,-7)$ har en hældning på $7$.](images/graf_snitkurve_partialy.png){width=75% #fig-graf_snitkurve_partialy} -->

I det konkrete eksempel er hældningen af denne tangent $7$. Generelt vil en retningsvektor for tangenten være

$$
\vec{r_2} = 
\begin{pmatrix} 
0 \\ 1 \\ f_y(x_0,y_0)
\end{pmatrix}.
$$

Som bekendt udspænder to vektorer en plan og den plan, som disse to retningsvektorer udspænder kaldes for tangentplanen[^1] til grafen for $f$ i punktet $P(x_0, y_0, f(x_0,y_0))$. Man kan igen tænke på grafen for $f$ som en bakke. Hvis vi står i punktet $P$ og placerer en bordplade i punktet, så vil denne bordplade svare til tangentplanen (eller rettere en del af den).

[^1]: Mere formelt er det faktisk sådan, at hvis alle tangentvektorer til alle snitkurver i et punkt $P$ ligger i en plan, *så* kaldes denne plan for tangentplanen. Men her er det fint bare at tænke på, at de to retningsvektorer $\vec{r_1}$ og $\vec{r_2}$ udspænder en plan -- og så vil det som regel være sådan for de \"pæne\" funktioner, vi beskæftiger os med, at denne plan også indeholder alle andre tangentvektorer og dermed formelt set vil være *tangentplanen*.

Vi vil nu finde en ligning for tangentplanen. Vi minder om, at en plan gennem punktet $(x_0,y_0,z_0)$ med normalvektor

$$
\vec{n} = \begin{pmatrix} 
a \\ b \\ c
\end{pmatrix}
$$

har ligning

$$
a(x-x_0) + b(y-y_0) + c(z-z_0)=0.
$$ {#eq-planligning}

Vi husker også på, at en normalvektor til en plan, kan fås ved at krydse to retningsvektorer til planen. Derfor vil en normalvektor til tangentplanen være:

$$
\vec{n} = 
\begin{pmatrix} 
1 \\ 0 \\ f_x(x_0,y_0)
\end{pmatrix}
\times
\begin{pmatrix} 
0 \\ 1 \\ f_y(x_0,y_0)
\end{pmatrix}
$$

Det giver

$$
\begin{aligned}
\vec{n}&= 
\begin{pmatrix} 
0 \cdot f_y(x_0,y_0) - f_x(x_0,y_0) \cdot 1
\\ 
f_x(x_0,y_0) \cdot 0 - 1 \cdot f_y(x_0,y_0)
\\
1 \cdot 1 - 0 \cdot 0
\end{pmatrix} =
\begin{pmatrix} 
 - f_x(x_0,y_0)
\\ 
-f_y(x_0,y_0)
\\
1 
\end{pmatrix}
\end{aligned}
$$
Indsættes dette i planens ligning i (@eq-planligning) fås

$$
- f_x(x_0,y_0)(x-x_0)-f_y(x_0,y_0)(y-y_0)+ (z-f(x_0,y_0))=0.
$$
Hvilket efter lidt omrokeringer giver
$$
z=f_x(x_0,y_0)(x-x_0)+f_y(x_0,y_0)(y-y_0)+f(x_0,y_0).
$${#eq-ligning_tangentplan}

Dette er den generelle ligning for tangentplanen til grafen for $f$ i punktet $P(x_0,y_0,f(x_0,y_0))$.

I eksemplet er

$$
x_0=1, \quad y_0=-2, \quad f(1,-2)=-7, \quad f_x(1,-2)=-2, \quad \textrm{og} \quad f_y(1,-2)=7
$$
Indsættes dette i (@eq-ligning_tangentplan) fås

$$
\begin{aligned}
z &= -2(x-1)+7(y+2)-7 \quad \Leftrightarrow \\
z &= -2x+7y+9
\end{aligned}
$$
Denne tangentplan ses tegnet sammen med grafen for $f$ herunder.

::: {.ggbContainer style='width:90%; margin: auto'}
::: {#ggbApplet_funktion_af_to_variable_med_tangentplan}
:::
:::

<!-- ![Grafen for $f(x,y)= 2x^2-y^2+3xy+1$ sammen med tangentplanen i punktet $P(1,-2,-7)$.](images/graf_med_tangentplan.png){width=75% #fig-graf_med_tangentplan} -->