---
title: "Softmax - hvad kan det?"
description-meta: 'En øvelse i at forstå, hvad softmax gør og kan.'
image: "../undervisningsforloeb/Softmax.png"
categories:
  - C-niveau
  - Kort
---

::: {.callout-caution collapse="true" appearance="minimal"}
### Forudsætninger og tidsforbrug

+ Eksponentialfunktioner, herunder $e^x$.
+ Sandsynlighedsfelter

**Tidsforbrug:** Ca. 60 minutter 

:::

::: {.purpose}

### Formål

Formålet med dette forløb er 

* at se, at eksponentialfunktioner, eller mere konkret $e^x$, kan bruges til andet end funktioner med procentvækst.
* at bruge sandsynlighedsfelter til noget lidt mere kompliceret end terningkast.
* at blive introduceret til Softmax, som senere anvendes i visse neurale netværk bl.a. i forbindelse med store sprogmodeller.

:::

## Sengetester i IKEA
Du er blevet ansat som sengetester af IKEA til 138 kr. i timen - dit drømmejob. Du skal sove på 4 typer af boxmadrasser og give hver af dem point fra 1 til 5.

Efter at have sovet dejligt længe og tjent nogle gode penge, er resultatet følgende for 4 forskellige af IKEA's madrasser:

* Skotterud 3 point 
* Snarum 2 point
* Stuvland 3 point
* Stavanger 5 point

IKEA vil så på baggrund af din særdeles grundige videnskabelige test justere deres produktion, så de producerer de 4 typer boxmadresser i forhold til dine resultater. De vil naturligvis producere flest Stavanger og færrest Snarum, men hvor mange procent af hver slags skal de producere?

Vi skal altså have lavet et ikke-symmetrisk sandsynlighedsfelt, hvor udfaldsrummet er de 4 typer madresser og sandsynlighederne tilsammen giver 1, som det jo skal.

Det simpleste ville nok være at lægge alle pointene sammen, og så dividere pointtallet for hver madres med summen. 

$$P(Skotterud) = \frac{3}{3+2+3+5} \approx 23,1\%$$


::: {.callout-note collapse="false" appearance="minimal"}
### Opgave 1: Udregn sandsynligherne
* Udregn sandsynlighederne for hver af de 3 andre typer boxmadresser.
* Læg sandsynlighederne sammen og se, at det giver 1.

:::

Det fungerer jo sådan set meget godt. Der er dog nogle ting, som gør, at man ofte gør det lidt mere kompliceret.

* hvis nogle af pointene er negative, risikerer man at skulle dividere med 0.
* hvis nogle af pointene er negative, kan brøken give et negativt tal.

Metoden er, at man opløfter tallet $\mathrm{e}$ i hvert pointal, og derefter regne sandsynlighederne på samme måde som før.

Så bliver $$P(Skotterud) = \frac{\mathrm{e}^{3}}{\mathrm{e}^{3}+\mathrm{e}^2+\mathrm{e}^3+\mathrm{e}^{5}} \approx 10,2\%$$

::: {.callout-note collapse="false" appearance="minimal"}
### Opgave 2: Udregn sandsynligherne med Softmax
* Udregn sandsynlighederne for hver af de 3 andre typer boxmadresser med Softmax metoden.
* Læg sandsynlighederne sammen og se, at det giver 1

:::

Bemærk, at sandsynlighederne her er blevet mere forskellige med Softmax, end da du regnede i første omgang.

Hvis pointene bliver store og forskellige, vil næsten al sandsynligheden samle sig omkring den største værdi. Det kan naturligvis være ønskeligt i situationer, hvor "the winner takes it all", men i andre situationer kan det ses som et problem.

::: {.callout-note collapse="false" appearance="minimal"}
### Opgave 3: Udregn sandsynligherne for store forskellige værdier
* Udregn sandsynligheden for 16 point med Softmax, hvis de fire pointtal er 2, 9, 11 og 16. 

:::

I mange anvendelse med Softmax indgår der derfor andre ting, så dette ikke er et problem, men det kan du måske komme til i 2.g eller 3.g. f.eks. i [Simple kunstige neurale netværk til multiple klassifikation](/materialer/softmax/softmax.qmd) eller [WordToVec](/materialer/sprogmodeller/word2vec.qmd).


## Løsninger til opgaver
Er det nødvendigt?

[Facitliste]{target="_blank"}.

