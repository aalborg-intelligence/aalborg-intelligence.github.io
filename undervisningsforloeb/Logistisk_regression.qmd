---
title: "Logistisk regression"
description-meta: 'Et længere forløb om logistisk regression som supplerende stof på A-niveau inklusiv spørgsmål til mundtlig eksamen'
image: "logistiskregression_filer/logklas.jpg"

format:
    html: 
      self-contained: true
      toc: true
      toc-title: Indhold
      toc-location: left
      link-external-newwindow: true
from: markdown+emoji
reference-location: margin
categories:
  - A-niveau
crossref:
  fig-prefix: figur   # (default is "Figure")
  tbl-prefix: tabel    # (default is "Table")
  exm-prefix: eksempel
  thm-prefix: sætning
  sec-prefix: afsnit
  eq-prefix: ''
  fig-title: Figur
  exm-title: Eksempel
  thm-title: Sætning
  tbl-title: Tabel
label:
    fig: Figur
fig-cap-location: margin
tab-cap-location: margin
tbl-cap-location: margin
execute:
  echo: false
  warning: false
---


::: {.callout-caution collapse="true" appearance="minimal"}
### Forudsætninger og tidsforbrug
Forløbet kræver kendskab til:

+ Logistisk vækst
+ Invers funktion
+ Den naturlige logaritme


**Tidsforbrug:** 10-12 timer.

:::

::: {.purpose}

### Formål

I dette længere forløb skal du lære om logistisk regression, som er en metode indenfor kunstig intelligens, som ikke er black-box som f.eks. neurale netværk er. Du vil herunder lære, at logistisk regression ikke er det samme som logistisk vækst. 

Hvis du bruger Maple, kender du måske kommandoen LogistReg fra Gym-pakken, som laver regression til logisktisk vækst, men altså ikke logistisk regression. Lidt forvirrende, men sandt. 

Forløbet indeholder bl.a. et forslag til et spørgsmål til mundtlig eksamen, og kan derfor dække kravet på Stx A om, at mindst ét spørgsmål skal stilles med udgangspunkt i det supplerende stof.

:::

## Introduktion
Dette forløb anvender i stor udstrækning følgende materiale
[Logistisk regression](../materialer/logistisk/log-reg.qmd){target="_blank"} .

Forløbet er inddelt i 6 dele + et eksamensspørgsmål med en cirka tidsangivelse til hver del.

Til sidst er der en kort lærervejledning, som elever kan ignorere.

## Logistisk regression og odds

::: {.callout-note collapse="false" appearance="minimal"}
## Del 1 - logistisk regression
Forventet tid ca. 90 min.

* Læs afsnittet Logistisk regression og hjerte-kar-sygdom i materialet.
* Hent Excelfilen med de 2000 datapunkter.
* Genskab figur 1 i materialet ud fra de første 100 punkter og overvej, hvorfor det er en dårlig ide at bruge alle 2000 punkter. Du kan enten gøre dette i dit eget CAS værktøj eller i Excel. Hvis du ikke er vant til at lave grafer i Excel, er det nok lettest at anvende det program, som du normalt bruger.
* Inddel de 2000 datapunkter i intervaller som vist i tabel 1 i materialet. Dette kan f.eks. gøres vha. pivottabel i Excel som beskrevet nedenfor.
* Lav lineær regression ud fra data i tabel 1 og genskab derved figur 3. Husk at bruge midtpunktet af hvert interval. Brug det program, du normalt anvender til regressionen.

:::

::: {.callout-note collapse="true" appearance="minimal"}

## Del 1 - hjælp til Pivottabel i Excel
Hent Excel filen med de 2000 datapunkter.

Vælg "Indsæt pivottabel" i Excel og vælg dataområde og placering. Bemærk, at du skal gøre dette under menuen "Indsæt", og hvis du finder "pivotdiagram" et sted, er det ikke det rigtige, det skal være pivottabel. Når du klikker på "Eksisterende regneark" skal du klikke det sted i regnearket, hvor du vil have pivottabellen placeret.

![](logistiskregression_filer/pivottabel1.png)

Indstil pivottabellen som vist på figuren nedenfor. Bemærk, at du skal trække Blodtryk og Syg ned fra listen for oven til Kolonner, Rækker og Værdier i bunden. Under Værdier vil der i første omgang stå "Sum af Syg", så klik på pilen, vælg "Værdifeltindstillinger" og ændr det til "Antal af syg".

![](logistiskregression_filer/pivottabel2.png)

Højreklik på én af værdierne for blodtryk i pivottabellen, vælg "Grupper" og vælg indstillinger for intervallerne.

![](logistiskregression_filer/pivottabel3.png)

Herefter skal det se således ud:

![](logistiskregression_filer/pivottabel4.png)

:::

::: {.callout-note collapse="false" appearance="minimal"}

## Del 2 - Odds og første bevis
Forventet tid ca. 75 min

* Læs afsnittet "Odds" i materialet.
* Lav de tilhørende opgaver i materialet, dog ikke bonus opgaven.
* Lærergennemgang af, at $O(p)$ er voksende vha. differentiation og monotoni.

:::

## Regressionsmodel og logit

::: {.callout-note collapse="false" appearance="minimal"}

## Del 3 - Den logistiske regressionsmodel
Forventet tid ca. 45 min

* Læs afsnittet "Den logistiske regressionsmodel" i materialet.
* Lav de tilhørende opgaver i materialet. Hint til sidste spørgsmål - start med at overveje, hvilken værdi $e^{-a\cdot x+b}$ skal have, og derefter hvilken værdi $a\cdot x+b$ skal have, og til sidst $x$.

:::

::: {.callout-note collapse="false" appearance="minimal"}

## Del 4 - Logit og andet bevis
Forventet tid ca. 90 min

* Repetition af, hvad en invers funktion er.
* Læs afsnittet i materialet med fokus på at kunne isolere $p(x)$ i $logit(x)$.
* Efterfølgende fælles gennemgang på tavlen, da beviset er med i eksamensspørgsmået.

:::

## Fortolkning og bestemmelse af parametrene

::: {.callout-note collapse="false" appearance="minimal"}

## Del 5 - Fortolkning
Forventet tid ca. 60 min

* Læs det meste af afsnittet "Fortolkning af parametrene i den logistiske regressionsmodel" i materialet. Stop efter eksemplet, der ender med en vækst på 22%. Det er ikke afgørende, at du får helt styr på dette afsnit, men det er vigtigt, at du prøver at tilpasse $a$ og $b$, så grafen passer til punkterne, og har en forståelse for, hvad der sker.
* Lav de tilhørende opgaver i materialet.

:::

::: {.callout-note collapse="false" appearance="minimal"}

## Del 6 - Maximum Likelihood Estimation
Forventet tid ca. 120 min

* Lærergennemgang af teorien.
* Læs derefter afsnittet "Bestemmelse af a og b med Excels problemløser-værktøj" i materialet.
* Anvend igen Excel arket med de 2000 datapunkter, og benyt problemløsning i Excel til at vise, at $a=0,022$ og $b=-3,9$ optimerer løsningen.
* Lav de tilhørende opgaver i materialet.

:::

::: {.callout-note collapse="false" appearance="minimal"}

## Eksamensspørgsmål: Differentialregning og logistisk regression
Forventet tid ca. 120 min

Differentialregning og logistisk regression

* Forklar om logistisk regression, herunder odds.
* Differentier $O(x)= {p \over (1-p)}$ og vis derved, at $O(x)$ er voksende.
*	Isolerer $p(x)$ i $logit(p)$.

:::

## Lærervejledning

::: {.callout-note collapse="true" appearance="minimal"}

## Til læreren
I del 1 kan inddelingen i intervaller givet også ske i eleverne eget CAS værktøj, hvis det foretrækkes. Der kan dog evt. være en pointe i at lade eleverne stifte bekendtskab med begrebet pivottabel i Excel uanset.

I del 2 i beviset for, at $O(p)$ er voksende, kan differentiationen laves på forskellige måder, som det måtte passe bedst ind for det konkrete hold: 

* Vha, produktreglen og sammensat.

* Vha. kvotientreglen (enten bevist eller blot gennemgået).
$O'(p) = {p' \cdot (1-p) - p \cdot (1-p)' \over (1-p)^2} = {1 \cdot (1-p) - p \cdot (-1) \over (1-p)^2} = {1 \over (1-p)^2}$

* Vha. dobbelt sammensat.

I del 4 kan det overvejes, om eleverne selv, evt i gruppe, skal læse udledningen, eller om den skal ske ved lærergennemgang.

I del 5 er det ikke nødvendigt, at eleverne forstår alle detaljer, en rimelig forståelse af ideen kan være tilstrækkelig.

I del 5 kan man godt lade eleverne læse hele afsnittet, men den sidste del er ikke så central, og ligner meget et kendt bevis fra eksponentielle udviklinger.

I del 6 anvendes black-box, men der kan f.eks. sammenlignes med Newton-Raphsons metode til bestemmelse af nulpunkter.

:::