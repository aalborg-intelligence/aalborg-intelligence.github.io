---
title: "Hvilken politiker er du mest enig med?"
description-meta: "Evnen til at skelne mellem forskellige kategorier er helt central for os som mennesker. Men hvordan får man en computer til at gøre det? Og hvordan finder en computer ud af, hvor enig eller uenig man er med en given politiker?" 
image: "hvem_ligner_du_mest_filer/kandidattest.jpg"
categories:
  - C-niveau
  - Kort
  - Samfundsfag
---

 


::: {.callout-caution collapse="true" appearance="minimal"}
### Forudsætninger og tidsforbrug
Forløbet kræver kendskab til:

+ Afstand mellem to punkter.

**Tidsforbrug:** 2-3 timer.

:::

::: {.purpose}

### Formål

Evnen til at skelne mellem forskellige kategorier er helt central for os som mennesker. Vi kan langt oftest kende forskel på et æble og en pære, på en cykel og en knallert eller på om en person er en kvinde eller en mand. Men hvordan får man en computer til at gøre det samme? 

Formålet med dette forløb er at lære lidt om nogle af de metoder, som ligger bag, når en computer skal lære at kende forskel på forskellige ting. Forløbet slutter med at undersøge, hvordan en computer kan afgøre, hvor enig eller uenig man er med de politikere, der stillede op til kommunalvalg i ens kommune.

:::

## Introduktion

Vi har apps på vores telefoner eller computere, som ud fra et
billede kan genkende personer eller fra nogle få strofer kan genkende en
sang. Der er scannere i lufthavne og andre steder, som kan genkende
farlige ting, og biler har autopiloter, der selv holder afstanden til
forankørende. Vi har også apps, som går den anden vej, og forvrænger et
billede af en person, så personen bliver svær at genkende, men ofte
alligevel kan genkendes, selvom ansigtet er fordrejet.

Så alle steder og hele tiden foregår der bevist eller ubevist en skelnen
mellem forskellige kategorier, men hvordan foregår denne skelnen i
grunden? Hvis vi skulle svare fyldestgørende på dette spørgsmål, om
overhovedet muligt, ville det nok betyde et langt studie på
universitetet og sikkert mere end dette, men lad os starte med et meget
simpelt eksempel, og tage den derfra.

Vi får brug for din viden om afstande mellem punkter, men kommer også
til at se på en anden form for afstand. Det er en fordel af lave
opgaverne i grupper, da der kan blive en del af diskutere.

## VIDEO: Hvem ligner du mest?

I denne video gives en kort introduktion til forløbet.

{{< video https://youtu.be/Oa_Wu3Mjv9I >}}

## Afstand mellem to punkter

::: {.callout-note collapse="false" appearance="minimal"}
### Opgave 1

På @fig-opg1 nedenfor er der $10$ røde punkter, $10$ blå punkter og $10$ grønne
punkter -- samt et enkelt gråt punkt $P$ i midten. Et af de blå punkter er særligt markeret, men da det ligger ret langt fra $P$ bør det nok ikke betyde så meget for, hvilket farve $P$ skal have, som de punkter, der ligger tættere på $P$.

- Vurdér ud fra de øvrige punkter i nærheden af $P$, om du synes, at $P$ bør være rødt, blåt eller grønt, så det ligner sine naboer mest. 

:::

![Koordinatsystem med $10$ røde punkter, $10$ blå punkter og $10$ grønne punkter -- samt et enkelt gråt punkt $P$.](hvem_ligner_du_mest_filer/image1.png){#fig-opg1}

::: {.callout-note collapse="false" appearance="minimal"}
### Opgave 2

På @fig-opg2 er der andre $31$ punkter, samt en cirkel med radius $10$ omkring
det grå punkt $P(15,15)$.

- Tæl hvor mange røde, blå og grønne punkter, der ligger inde i cirklen.
- Kan det bruges til at beslutte, hvilken farve det grå punkt bør have?

:::

![Koordinatsystem med $31$ punkter, samt en cirkel med radius $10$ omkring det grå punkt $P(15,15)$](hvem_ligner_du_mest_filer/image2.png){#fig-opg2}

::: {.callout-note collapse="false" appearance="minimal"}
### Opgave 3
Vi arbejder videre med punkterne fra opgave 2. Brug den interaktive figur nedenfor.

- Hvilket resultat giver det, hvis cirklens radius kun var halvt så stor?


:::

{{< include _geogebra/_hvem_ligner_du_mest_geogebra.qmd >}}
::: {.ggbContainer style='width:100%; margin: auto'}
::: {#ggbApplet1}
:::
:::

::: {.callout-note collapse="false" appearance="minimal"}
### Opgave 4

Det går nok ikke i længden blot at ville vurdere på øjemål, så du må til
at regne lidt. I tabellen herunder er koordinater og farver på de $10$ punkter, der ligger
tættest på det grå punkt i opgave 2 og 3. 

- Udregn afstanden fra det grå punkt $P(15,15)$ til hver af de $4$ blå punkter. Hvis du er hurtig, kan du også regne afstanden til de øvrige $6$ punkter. 

- Afgør så, hvor mange af hver farve, der ligger indenfor en cirkel med radius $5$ omkring det grå punkt. Det er nok specielt det blå punkt lige på kanten af cirklen, hvor beregningen er vigtig, men hvis en computer skal lave arbejdet automatisk, vil den jo beregne alle afstandene, da den ikke bare kan \"kigge på figuren\", som et menneske kan.

- Hvilken farve tyder det på, at det grå punkt bør have? 

 
:::

| Farve |  |  |  |  |
|:---:|:---:|:---:|:---:|:---:|
| Blå | $(13.8, 19.9)$ | $(8.2, 14.9)$ | $(16.4, 14.1)$ | $(15.5, 13.1)$|
| Rød | $(10.6, 16.0)$ | $(16.3, 15.2)$ | $(15.6, 11.3)$ | |
| Grøn | $(11.1, 18.6)$ | $(16.4, 17.5)$ | $(21.7, 13.4)$ | |
: {.bordered}

<!--

::: {.callout-note collapse="false" appearance="minimal"}
### Opgave 5

- Overvej, hvad der sker, hvis cirklens radius vælges som en meget lille værdi eller som en meget stor værdi i forhold til at bruge metoden til at bestemme, hvilken farve det grå punkt bør have. Kan det give problemer?
:::

::: {.callout-note collapse="false" appearance="minimal"}
### Opgave 6

Jans oprindelige opgave: Lav et punktplot i dit CAS-værktøj med disse punkter.
| Farve | 1 | 2 | 3 | 4| 5| 6| 7| 8| 9| 
|:---:|:---:|:---:|:---:|:---:|:---:|:---:|:---:|:---:|:---:|
  | Blå  |  $(15,25)$ |   $(10,20)$ |  $(15,30)$ |  $(8,16)$ |   $(6,10)$  |  $(17,15)$  | $(23,17)$  | $(15,14)$ |  $(14,4)$ | 
  | Rød |   $(30, 5)$  | $(18,18)$ |  $(21,9)$ |    $(6,24)$ |   $(25,25)$ |  $(18,16)$  | $(12,11)$ |   $(8,10)$  |  $(16,13)$  | 
  | Grøn  | $(8,28)$  |   $(12,20)$ |  $(16,20)$  |  $(21,14)$  | $(13,10)$ |  $(12,13)$  | $(20,18)$ |   $(14,16)$ |  $(18,10)$  |
Jans: Indtegn en cirkel omkring det grå punkt $P(15,15)$ og brug cirklen til at
vurdere, hvilken farve punktet bør have. 

I den interaktive figur herunder er $27$ andre punkter indsat i et koordinatsystem, og der er tegnet en cirkel med centrum i det grå punkt $P(15,15)$. 

- Undersøg, hivlken farve $P$ skal have ved forskellig valg af radius.

:::

::: {.ggbContainer style='width:100%; margin: auto'}
::: {#ggbApplet2}
:::
:::

-->

### Opsamling

Det bliver nok klart, at der er brug for en metode til at beslutte, hvor stor radius skal være for at få det bedste resultat. Kort og lidt simpelt forklaret, involverer det noget, som man kalder **træningsdata** og **testdata**. Man har for eksempel 1000 punkter, som man kender farven på. Man lader så som om, at man ikke kender farven på for eksempel 200 af punkterne (som man så kalder testdata). Så bruger man de øvrige 800 punkter (træningsdata) til at forudsige farven af hver af de 200 punkter i testdata. Dette gør man for forskellige værdier af radius, hvorefter man vælger den radius, der forudsiger flest af de 200 punkters farve korrekt. Hvis for eksempel radius 5 forudsiger 121 punkters farve korrekt, radius 10 forudsiger 135 punkters farve korrekt, og radius 20 kun forudsiger 87 punkters farve korrekt, så har radius 10 jo klaret sig bedst.


## Manhattan-afstand

I nogle situationer giver den almindelige afstand mellem punkter ikke så
god mening. For eksempel er de fleste veje på Manhattan i New York enten
nord-syd eller øst-vest, så man kan ikke bare gå eller køre \"på skrå\",
men kun lodret eller vandret.

Hvis vi ser på punkterne $P(2,3)$ og $Q(5,7)$, så er den almindelige afstand
$5$ ved hjælp af Pythagoras, mens Manhattan-afstanden er $3+4=7$. Dette er illustreret på @fig-case2.

![Den almindelige afstand mellem punkterne $P(2,3)$ og $Q(5,7)$ er $5$, mens Manhattan-afstanden er $7$.](hvem_ligner_du_mest_filer/image3.png){#fig-case2}

::: {.callout-note collapse="false" appearance="minimal"}
### Opgave 5

- Indtegn punkterne $A(1,7)$, $B(3,4)$ og $C(5,6)$ i et koordinatsystem.

- Udregn både almindelig afstand og Manhattan-afstand mellem hvert par af punkter.

:::

::: {.callout-note collapse="false" appearance="minimal"}
### Opgave 6

I eksemplet og i opgave 7 var Manhattan-afstanden større end den almindelige afstand, men kan Manhattan-afstanden være mindre end den almindelige afstand eller kan de to afstande være ens?

:::


::: {.callout-note collapse="false" appearance="minimal"}
### Opgave 7

Se på @fig-opg8 herunder fra opgave 2 igen. 

Punkterne inde i cirklen har en almindelig afstand på under $10$ til det grå punkt, men hvilke af punkterne har mon en Manhattan-afstand på under $10$ til det grå punkt? 

- Overvej, hvordan punkter med en Manhattan-afstand på præcis $10$ til det grå punkt ligger (måske er du nødt til at tegne lidt)?

- Den almindelige afstand giver en cirkel med det grå punkt i centrum, men hvilken figur giver Manhattan-afstanden omkring det grå punkt? 

- Hvilken farve bør det grå punkt derfor have, hvis Manhattan-afstanden benyttes? Giver det samme resultatet, som du fik i opgave 2?

:::

![Koordinatsystem med $31$ punkter, samt en cirkel med radius $10$ omkring det grå punkt $P(15,15)$](hvem_ligner_du_mest_filer/image2.png){#fig-opg8}


<!--
::: {.callout-note collapse="false" appearance="minimal"}
### Opgave 10

Opstil en formel for den almindelige afstand mellem to punkter med koordinaterne $(x_1, y_1)$ og $(x_2, y_2)$. Det er en formel, du kender i forvejen.

Opstil tilsvarende en formel for Manhattan-afstanden. Det er nok ikke en formel, du har set før. 

-->

Du kan læse mere om [Manhattan-afstanden her](../materialer/afstande/AfstandeMellemPunkteriPlanen.qmd#sec-manhattan_afstand).



## Hvilken politiker er du mest enig med?

Op til både folketings-, kommunal- og regionalvalg kan man svare på
en række spørgsmål, hvorefter ens svar bliver sammenlignet med
politikernes svar på de samme spørgsmål. Herefter kan man så se, hvem
man er mest enig med.

Her er et eksempel fra kommunalvalget i 2025: [Tag kandidattesten Kommunalvalg 2025 - Altinget - Alt om politik: altinget.dk](https://www.altinget.dk/kandidattest).

Hvis testen på Altinget ikke fungerer, kan den på [DR.dk](https://www.dr.dk/nyheder/politik/kandidattest) anvendes i stedet.s

::: {.callout-note collapse="false" appearance="minimal"}
### Opgave 8

- Klik på linket ovenfor, vælg din egen kommune i testen og besvar spørgsmålene. Se derefter, hvem du ifølge kandidattesten er mest enige med, og hvor mange procent enige I er. Klik også på \"Sammenlign svar\", hvor du i detaljer kan se, hvor I er enig eller uenige.

:::

Men hvordan virker det mon? Hvordan vurderes, hvilken kandidat du er mest enig med, og hvordan udregnes, hvor mange procent enige I er?

Til hvert spørgsmål kan der svares \"helt uenig\", \"uenig\", \"enig\" eller
\"helt enig\", men desuden er der en skjult \"neutral\" mulighed i midten,
som man ikke kan vælge:

  ------------ ------- --------- ------ -----------
  Helt uenig   Uenig   Neutral   Enig   Helt enig
  ------------ ------- --------- ------ -----------

Afstanden mellem to svar regnes som antal \"felter\" i tabellen, så
afstanden mellem \"Uenig\" og \"Enig\" er $2$, mens afstanden mellem \"Enig\" og \"Helt
enig\" er $1$, og den største afstand er $4$.

I @fig-kommunalvalg ses en persons svar og et partis kandidaters svar på $23$ spørgsmål. Opstillingen på figuren er lidt anderledes end på Altinget for at gøre det mere overskueligt, men indholdet er tilsvarende. Bemærk, at antallet af
spørgsmål kan variere fra kommune til kommune, så du har måske færre
eller flere spørgsmål.

![En persons svar (sort) og et partis kandidaters svar (rød) på $23$ spørgsmål.](hvem_ligner_du_mest_filer/image5.png){#fig-kommunalvalg}

Afstanden i det første spørgsmål er $1$, afstanden i det andet spørgsmål
også $1$ og afstanden i det tredje spørgsmål er $2$ på grund af den skjulte \"neutral\" mulighed i midten.

::: {.callout-note collapse="false" appearance="minimal"}
### Opgave 9

- De 3 første afstande er altså 1, 1 og 2. Udregn afstanden for hver af de øvrige $20$ spørgsmål.

- Læg så afstandene sammen, hvilket svarer til en form for Manhattan-afstand, da afstanden regnes for hvert enkelt spørgsmål for sig. Hvilken
samlet afstand giver det?

:::

::: {.callout-note collapse="false" appearance="minimal"}
### Opgave 10

- Hvad er den mindst mulig samlede afstand for de $23$ spørgsmål? Hvordan
skal svarene for partiet og for vælgeren se ud fra at få denne afstand?

- Hvad er den størst mulige afstand, og hvordan skal svarene så se ud?

:::

<!--

Delene om enighed med parti er fjernet, da det ikke er tilgængeligt for KV25, som det var for KV21.

::: {.callout-note collapse="false" appearance="minimal"}
### Opgave 1#

På @fig-enighed ses det, at siden angiver, at enigheden med Socialdemokratiet er på $79 \%$.

Overvej, hvordan den afstand du udregnede i opgave 15 og den største
mulige afstand, som du fandt i opgave 16, kan betyde, at enigheden er
$79 \%$.

:::

![På siden angives det, at enigheden med Socialdemokratiet er på $79 \%$.](hvem_ligner_du_mest_filer/image7.png){#fig-enighed}

-->

::: {.callout-note collapse="false" appearance="minimal"}
### Opgave 11

Vend tilbage til dine egne svar på testen.

* Beregn afstand i forhold til den kandidat, du var mest enig
med, og den kandidat, du var mest uenig med.

* For hver kandidat viser siden, hvor mange procent I er enige. Overvej, hvordan denne procent er regnet ud - tænk på afstanden som \"hvor uenige I er\" - og brug det til at regne en procent for \"enighed\".

* Passer dine udregninger med sidens procenter?
:::

::: {.callout-note collapse="false" appearance="minimal"}
### Opgave 12 (ekstra)

Altingets kandidattest angiver, hvilken kandidat, du er mest enig med. Man kunne også ønske at vide, hvilket parti, man er mest enig med.

* Overvej, hvordan du ville beregne, hvilket parti du er mest enig med. Diskutér gerne forskellige muligheder, og deres evt. fordele og ulemper.

* Hvis I ikke allerede har overvejet det, så overvej den mulighed, at "enighed med parti" beregnes som et gennemsnit af, hvor enig med er med hver af partiets kandidater. Hvilke fordele og ulemper har denne metode?

* Hvis I ikke allerede har overvejet det, så overvej den mulighed, at "enighed med parti" beregnes i forhold til det mest typiske svar fra partiets kandidater (som typetal i deskriptiv statistik, blot er det her type-svar). Hvike fordele og ulemper har denne metode?

* I metoden med typesvar kan man være mere enig med partiets end med den kandidat, man er mest enig med. Hvorfor er det tilfældet?

:::


<!--

Beregn desuden afstand og procent til det parti, du var mest enig med,
og til det parti, du var mest uenig med.


::: {.callout-note collapse="false" appearance="minimal"}
### Opgave 19 (svær)

Den kandidat, som svarene i opgave 15 var mest enig med, giver en
procent på $76 \%$, så procenten for samtlige kandidater fra
Socialdemokratiet er altså lavere end procenten for selve partiet.

Det virker måske umiddelbart underligt. Overvej, hvorfor det faktisk er
korrekt ud fra den metode, som siden anvender til beregningerne.

Diskutér derefter, om procenten for partiet kunne være beregnet
anderledes.

:::

-->

##  Delvis facitliste

[Facitliste](hvem_ligner_du_mest_filer/kandidattest_facit.qmd){target="_blank"}.