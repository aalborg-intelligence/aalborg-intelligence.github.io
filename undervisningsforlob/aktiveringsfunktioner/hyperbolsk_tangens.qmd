Funktionen hyperbolsk tangens, $\tanh$, har forskrift
$$
\tanh(x) = \frac{\mathrm{e}^x-\mathrm{e}^{-x}}{\mathrm{e}^x+\mathrm{e}^{-x}}
$$


Grafen for hyperbolsk tangens er vist i @fig-tanh.

![Grafen for hyperbolsk tangens.](/undervisningsforlob/aktiveringsfunktioner/tanh.png){width=75% #fig-tanh}

Ifølge figuren ser det ud til, at $Vm(f)=(-1,1)$. Det argumenterer vi nærmere for i boksen herunder.

::: {.callout-tip collapse="true" appearance="minimal"}

## Argument for værdimængden for $\tanh$

Vi starter med at vise, at

$$
-1 < \tanh(x) < 1.
$$
Da 
$$
- \mathrm{e}^x - \mathrm{e}^{-x} <\mathrm{e}^x - \mathrm{e}^{-x} < \mathrm{e}^x + \mathrm{e}^{-x}
$$
og $\mathrm{e}^x + \mathrm{e}^{-x}>0$ vil

$$
-1 = \frac{- \mathrm{e}^x - \mathrm{e}^{-x}}{\mathrm{e}^x + \mathrm{e}^{-x}} < \frac{\mathrm{e}^x - \mathrm{e}^{-x}}{\mathrm{e}^x + \mathrm{e}^{-x}} < \frac{\mathrm{e}^x + \mathrm{e}^{-x}}{\mathrm{e}^x + \mathrm{e}^{-x}} = 1.
$$
Altså er $-1 < \tanh(x)<1$. Vi mangler kun at argumentere for, at værdimængden for $\tanh$ \"fylder\" hele intervallet $(-1,1)$ ud.

På figuren herunder ses grafen for den voksende eksponentialfunktion $\mathrm{e}^x$ (blå) og for den aftagende eksponentialfunktion $\mathrm{e}^{-x}$ (grøn).

![](/undervisningsforlob/aktiveringsfunktioner/exp_plusminusx.png){width=50% fig-align="center"}

Her ses det, at for store positive værdier af $x$ er $\mathrm{e}^{-x} \approx 0$. Det vil sige, at for store positive værdier af $x$ er

$$
\tanh(x)=\frac{\mathrm{e}^x-\mathrm{e}^{-x}}{\mathrm{e}^x+\mathrm{e}^{-x}} \approx \frac{\mathrm{e}^x-0}{\mathrm{e}^x+0}=\frac{\mathrm{e}^x}{\mathrm{e}^x}=1.
$$

Omvendt gælder for store negative værdier af $x$ er $\mathrm{e}^x \approx 0$. Det vil sige, at for store negative værdier af $x$ er

$$
\tanh(x)=\frac{\mathrm{e}^x-\mathrm{e}^{-x}}{\mathrm{e}^x+\mathrm{e}^{-x}} \approx \frac{0-\mathrm{e}^{-x}}{0+\mathrm{e}^{-x}}=\frac{-\mathrm{e}^{-x}}{\mathrm{e}^{-x}}=-1.
$$
Det betyder, at 
$$
\tanh(x) \rightarrow 1 \quad \textrm{når} \quad x \rightarrow \infty
$$
og 

$$
\tanh(x) \rightarrow -1 \quad \textrm{når} \quad x \rightarrow - \infty
$$
hvilket stemmer fint overens med @fig-tanh. Man siger for øvrigt, at linjerne med ligning $y=-1$ og $y=1$ er vandrette asymptoter.

Altså har vi vist, at
$$
Vm(\tanh)=(-1,1).
$$





:::

I nedenstående opgave skal vi vise, at $\tanh$ differentieret er

$$
\tanh'(x)=1-\left ( \tanh(x) \right )^2. 
$$

For at bevise det er det nemmeste at bruge kvotientreglen for differentiation. Måske har du hørt om den -- måske har du ikke. Men her kommer den:

::: {.highlight }

**Kvotientreglen for differentiation **

$$
\left ( \frac{f}{g}\right)'(x) = \frac{f'(x) \cdot g(x)-f(x) \cdot g'(x)}{(g(x))^2}, \quad g(x) \neq 0
$$
:::

::: {.callout-note collapse="false" appearance="minimal"}
### Opgave 5: Differentiation af tanh-funktionen og omskrivning

Vis, at tangens hyperbolsk
$$
\tanh(x)=\frac{\mathrm{e}^x-\mathrm{e}^{-x}}{\mathrm{e}^x+\mathrm{e}^{-x}}
$$
differentieret er
$$
\tanh'(x)=1-\left ( \tanh(x) \right )^2. 
$$

:::


::: {.callout-caution collapse="true" appearance="minimal"}
### Hints til opgave 5

* Brug kvotientreglen for differentiation til at vise, at
$$
\tanh'(x)= 1 - \left (\frac{\mathrm{e}^x-\mathrm{e}^{-x}}{\mathrm{e}^x+\mathrm{e}^{-x}} \right)^2
$$
*Hint! På et tidspunkt får du brug for brøkregnereglen $\frac{a+b}{c}=\frac{a}{c}+\frac{b}{c}$.*

* Brug definitionen af tangens hyperbolsk til at indse at
$$
\tanh'(x)=1-\left ( \tanh(x) \right )^2. 
$$

:::

