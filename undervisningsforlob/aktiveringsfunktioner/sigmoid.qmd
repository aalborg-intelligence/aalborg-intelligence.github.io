**Sigmoid**-funktionen har forskrift

$$
f(x)=\frac{1}{1+\mathrm{e}^{-x}},
$$ {#eq-sigmoid}

som også kan skrives

$$
f(x)=\frac{\mathrm{e}^x}{1+\mathrm{e}^x},
$$
hvilket ses ved at gange med $\mathrm{e}^x$ i både tæller og nævner i (@eq-sigmoid).

Grafen for Sigmoid-funktionen ses i @fig-sigmoid.

![Grafen for sigmoid-funktionen.](/undervisningsforlob/aktiveringsfunktioner/sigmoid.png){width=75% #fig-sigmoid}

Det ser på @fig-sigmoid ud som om, at værdimængden for $f$ er det åbne interval[^2] $(0,1)$. Det skrives

$$
Vm(f)=(0,1).
$$


Hvis du vil have et lidt bedre argument for det, kan du læse i boksen herunder.

[^2]: Bemærk, at det åbne interval $(0,1)$ også kan skrives $]0,1[$. 

::: {.callout-tip collapse="true" appearance="minimal"}

## Argument for værdimængden for $f$

Vi vil her argumentere for, at værdimængden for $f$ er $(0,1)$. Vi vil starte med at se, at funktionsværdierne for $f$ ligger mellem $0$ og $1$.

Da både tæller og nævner i (@eq-sigmoid) er positive, så må $f(x)>0$. Og da

$$
1<1+\mathrm{e}^{-x}
$$
så må

$$
\frac{1}{1+\mathrm{e}^{-x}}<\frac{1+\mathrm{e}^{-x}}{1+\mathrm{e}^{-x}}=1.
$$

Det vil sige, at
$$
0 < f(x) < 1
$$
og derfor må værdimængden for $f$ være en del af intervallet $(0,1)$. Det kan skrives sådan her

$$
Vm(f) \subseteq (0,1).
$$
Vi vil nu vise, at vi kan komme lige så tæt på $0$ og $1$, som det skal være. Det vil med andre ord sige, at værdimængden for $f$ \"fylder\" hele intervallet $(0,1)$ ud.


På figuren herunder ses grafen for $\mathrm{e}^{-x}$.

![](/undervisningsforlob/aktiveringsfunktioner/exp_minusx.png){width=50% fig-align="center"}

Da $\mathrm{e}^{-x}$ er en aftagende eksponentialfunktion vil

$$
\mathrm{e}^{-x} \rightarrow 0 \quad \textrm{når} \quad x \rightarrow \infty
$$
og

$$
\mathrm{e}^{-x} \rightarrow \infty \quad \textrm{når} \quad x \rightarrow -\infty.
$$

Det betyder, at
$$
\frac{1}{1+\mathrm{e}^{-x}} \rightarrow 1 \quad \textrm{når} \quad x \rightarrow \infty
$$

og

$$
\frac{1}{1+\mathrm{e}^{-x}} \rightarrow 0 \quad \textrm{når} \quad x \rightarrow -\infty.
$$

Endeligt er $\mathrm{e}^{-x}}$ en kontinuert funktion, så $f$ er kontinuert, og dermed fåes alle værdier fra $0$ til $1$.

Alt i alt har vi altså argumenteret for, at værdimængden for $f$ er $(0,1)$.

:::

De følgende opgaver går ud på at vise, at

$$
f'(x)= \frac{\mathrm{e}^{-x}}{(1+\mathrm{e}^{-x})^2}
$$
og at $f'(x)$ kan udtrykkes ved hjælp af $f(x)$ på denne måde

$$
f'(x)= f(x)\cdot (1-f(x)).
$$

::: {.callout-note collapse="false" appearance="minimal"}

### Opgave 1: Differentiation af sigmoid-funktionen

Vis, at
$$
f'(x)= \frac{\mathrm{e}^{-x}}{(1+\mathrm{e}^{-x})^2}.
$$

:::


::: {.callout-caution collapse="true" appearance="minimal"}

### Hints til opgave 1

Vi skal starte med at se, at vi kan tænke på sigmoid-funktionen
$$
f(x)=\frac{1}{1+\mathrm{e}^{-x}}.
$$
som en \"dobbelt sammensat\" funktion. Sigmoid-funktionen består nemlig af en brøk på formen
$\frac{1}{x}$ og af eksponentialfunktionen $\mathrm{e}^{-x}$. 

Gør følgende:

* Start med at opskrive differentialkvotienten for 
$$\frac{1}{x} \quad \textrm{og} \quad \mathrm{e}^{-x}.$$

* Brug ovenstående til at vise, at
$$
f'(x)= \frac{\mathrm{e}^{-x}}{(1+\mathrm{e}^{-x})^2}.
$$

:::


::: {.callout-note collapse="false" appearance="minimal"}
### Opgave 2: Omskrivning af $f'(x)$ for sigmoid-funktionen

Vis, at
$$
f'(x)= f(x)\cdot (1-f(x)).
$$
når 
$$
f(x)=\frac{1}{1+\mathrm{e}^{-x}}.
$$


:::

::: {.callout-caution collapse="true" appearance="minimal"}
### Hints til opgave 2

Der er flere fremgangsmåder for at løse opgaven:

**Fremgangsmåde 1**
 
* Isolér $\mathrm{e}^{-x}$ i 
$$
f(x)=\frac{1}{1+\mathrm{e}^{-x}}.
$$

* Indsæt dette udtryk for $\mathrm{e}^{-x}$ i 
$$
f'(x)= \frac{\mathrm{e}^{-x}}{(1+\mathrm{e}^{-x})^2}
$$
og reducer.

   *Hint! Du får brug for at sætte på fælles brøkstreg. Husk også, at man dividerer med en brøk ved at gange med den omvendte.*

**Fremgangsmåde 2**

* Start med at udregne 
$$1-f(x).$$
*Hint! Sæt på fælles brøkstreg ved at skrive $1$ som $\frac{1+\mathrm{e}^{-x}}{1+\mathrm{e}^{-x}}$*.

* Vis nu at
$$
f(x)\cdot (1-f(x)) = \frac{\mathrm{e}^{-x}}{(1+\mathrm{e}^{-x})^2}=f'(x).
$$
*Husk, at man ganger to brøker med hinanden ved at gange tæller med tæller og nævner med nævner.*

:::
